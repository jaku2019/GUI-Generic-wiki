# GUI-Generic-wiki
próba stworzenia poradnika dla GUI Generica i Buildera.
[home.md]
GUI Generic to oprogramowanie rozwijane na zasadzie otwartych źródeł przeznaczone dla modułów z serii ESP8266, ESP8285, ESP32, ESP32-S2, ESP32-S3, ESP32-C3 oraz gotowych urządzeń opartych o powyższe moduły. Oferując wsparcie dla wielu ekspanderów, czujników i urządzeń wykonawczych umożliwia wcielenie urządzeń elektronicznych do Supli (polskiego systemu automatyki budynkowej).

GUI Generic został opublikowany we wrześniu 2020 roku przez [Espablo](https://github.com/Espablo) na forum.supla.org. Jako pierwszy obsługiwał wiele czujników, oferując przy tym przyjazny dla użytkownika interfejs konfiguracyjny. Niedługo po publikacji softu, wodze przejął [krycha88](https://github.com/krycha88) i odpowiada za jego rozwój do dziś. Niespełna pół roku późnień światło dzienne ujrzała strona [Górala64](https://github.com/Goral64) pozwalająca na kompilację GUI Generica za pomocą kilku kliknięć. Późniejsze dodanie możliwości oprogramowania modułu bez potrzeby instalacji dodatkowego programu dopełniło całości. Builder - bo tak zostało nazwane to niesamowite narzędzie - cieszy się popularnością pod adresem [gui-generic-builder.supla.io](https://gui-generic-builder.supla.io/)

GUI Generica można nadal kompilować samodzielnie ze źródeł dostępnych pod adresem [github.com/krycha88/GUI-Generic](https://github.com/krycha88/GUI-Generic). Zalecana aplikacja do edycji/kompilacji: [PlatformIO](https://platformio.org/).

### Dołącz się!
Każdy może wesprzeć rozwój GUI Generica poprzez:
* dodawanie wsparcia nowych urządzeń (i  robienie Pull Requestów)
* testowanie nowych możliwości i zgłaszanie błędów
* promocję Supli i GUI Generica
* wsparcie finansowe twórców projektu (poprzez serwis [buycoffe.to](https://buycoffee.to/gui-generic-and-builder) lub [PayPala](https://www.paypal.com/paypalme/GUIGenericIBuilder?country.x=PL&locale.x=pl_PL).

GUI Generic jest cały czas rozwijany. W przypadku znalezienia błędu, zgłoś go poprzez [GitHuba](https://github.com/krycha88/GUI-Generic/issues/new) lub [forum.supla.org](https://forum.supla.org/posting.php?mode=post&f=88). 

Pamiętaj, że nie jest to produkt komercyjny - ma ograniczone wsparcie. Korzystając  z GUI Generica, musisz być gotowy na samodzielne poszukiwanie rozwiązań potencjalnych problemów.
